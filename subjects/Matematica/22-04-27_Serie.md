# Successioni

Una **successione numerica** è una funzione $f(n)$ che va da $\mathbb{N}$ ad $\mathbb{R}$, per cui $n \in \mathbb{N}$ e $f(n) \in \mathbb{R}$.

I **termini** di una successione sono l'insieme ordinato e inifito di numeri:
$$a_0, a_1, a_2, ..., a_n$$
dove $a_n = f(n)$, che è chiamato **termine generale**.

Le successioni si possono rappresentare come:

- **Enumerazione**: $\{1, 3, 5, 7, 9, 11, ...\}$
- **Espressione analitica**: $a_n = 2n + 1$, con $n \in \mathbb{N}$
- **Ricorsione**: $\begin{cases} a_0 = 1 \\ a_n = a_{n-1} + 2 & \textrm{se}\ n > 0 \end{cases}$

## Successioni monotòne

Una successione si dice monotòna quando segue una di queste proprietà:

- **Crescente**, quando ogni termine è **maggiore** del precedente: $a_n < a_{n+1}$
- **Descrescente**, quando ogni termine è **minore** del precedente: $a_n > a_{n+1}$
- **Costante**, quando ogni termine è **uguale** al precedente: $a_n = a_{n+1}$

## Successioni limitate e illimitate

Una successione si dice **limitata superiormente** quando tutti i suoi termini sono minori o uguali di un numero reale $M$. \
È detta **limitata inferiormente** invece, quando tutti i termini sono maggiori o uguali di un numero reale $m$.

In generale, è detta **limitata** quando $m \leq a_n \leq M$.
Mentre, quando non è limitata né superiormente né inferiormente, si dice **illimitata**.

# Progressioni

Una progressione è una **successione particolare**, che esprime una relazione tra ogni termine e il suo precedente.

## Progressione aritmetica

Una progressione è **aritmetica** quando la **differenza** tra ogni termine e il suo precedente è costante.

$$a_n = a_{n-1} + d$$
dove $d$ è la differenza tra i termini, e viene chiamata **ragione**.

Quando:

- $d > 0$, la progressione è **crescente**
- $d < 0$, la progressione è **decrescente**
- $d = 0$, la progressione è **costante**

È possibile ricavare ogni termine, senza conoscere il precedente, con la formula:
$$a_n = a_1 + d \cdot (n - 1)$$

Mentre la somma di $n$ termini, chiamata **ridotta di ordine $n$** è calcolabile con:
$$S_n = n \cdot \frac{a_1 + a_n}{2}$$

Un esempio, con la successione numerica $2, 4, 6, 8, 10, 12, ...$:
$$d = a_n - a_{n-1} = a_2 - a_1 = 4 - 2 = 2$$
$$a_{10} = a_1 + d \cdot (10 - 1) = 2 + 2 \cdot 9 = 20$$
$$S_{10} = 10 \cdot \frac{2 + 20}{2} = 10 \cdot 11 = 110$$

## Progressione geometrica

Una progressine è **geometrica** quando il **rapporto** tra ogni termine e il suo precedente è costante.

$$a_n = q \cdot a_{n-1}$$
dove $q$ è il quoziente e, come per le _progressioni aritmetiche_, viene chiamato **ragione**.

Quando:

- $q > 0$, i termini sono tutti **positivi** o **negativi**
- $q < 0$, i termini **alternano di segno**

Per ricavare ogni termine senza conoscere il precedente esiste la formula:
$$a_n = a_1 \cdot q^{n-1}$$

Mentre la **ridotta di ordine $n$** si può trovare con:
$$S_n = a_1 \cdot \frac{q^n - 1}{q - 1}$$
