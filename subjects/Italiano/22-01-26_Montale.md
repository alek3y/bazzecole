# Eugenio Montale

Nacque a Genova nel 1896 e pubblica le sue prime liriche nel 1922 in una rivista diretta da Gobetti. Sempre presso Gobetti pubblica la sua prima raccolta poetica **"Ossi di seppia"**. \
Dopo la guerra lavora come critico e giornalista di musica per il corriere della sera e nel 1975 ottiene il premio nobel per la letteratura.

Le raccolte principali di montale sono: "Ossi di seppia", "Le occasioni", "La bufera e altro" e "Satura".

La poetica di Montale si può dividere in tre fasi:

1. La fase di "Ossi di seppia";
2. La fase che comprende "Le occasioni" e "La bufera e altro";
3. La fase satirica;

La fase di "Ossi di seppia": in questa raccolta viene raccontata, attraverso il paesaggio, gli oggetti e con un linguaggio aspro e duro, la tragicità umana (il male di vivere) che il poeta non riesce a superare
e che lo porta alla solitudine. \
Il titolo "Ossi di seppia" deriva dal paragone fatto tra gli ossi di seppia, che vengono levigati dalle onde del mare, e il poeta che leviga le sue poesie fino a ridurle all'osso:
infatti le poesie di questa raccolta sono scarne, contengono solo l'essenziale. \
I temi riflettono la visione pessimistica della vita di Montale che aveva in quel periodo, questa visione viene rappresentata con immagini dure e forti.

La raccolta si apre con la poesia "I limoni" in cui il poeta si rivolge ad un lettore ipotetico a cui dichiara il suo rifiuto per la poesia che ha toni retorici (come quella di d'Annunzio),
Montale vuole realizzare, invece, una poesia più semplice e quotidiana con rari termini ricercati. \
Lui rappresenta questi due modelli di poesia attraverso delle piante: utilizza i nomi di piante poco conosciute per i poeti retorici, mentre utilizza piante più comuni per la sua poetica.

Montale in questa fase prende dei tratti dai poeti simbolisti da cui deriva il concetto di epifania: cioè rappresentare una situazione in cui gli oggetti sembrano comunicare con chi li guarda, rivelando dei segreti. \
Montale racconta la sua angoscia e la sua difficoltà nel raggiungere questi momenti (perchè secondo lui svaniscono subito).

Per quanto riguarda la descrizione della poetica di Montale si usa l'espressione **correlativo oggettivo** derivata da un poeta americato, Eliot, che indicava un _correlativo_ (un'immagine corrispondente ad un concetto)
che avesse un valore universale (_oggettivo_) capace di scatenare nel lettore un determinato sentimento. \
(Esempio: utilizzare la pioggia per rappresentare le lacrime e quindi uno stato di tristezza: ogni volta che ci sarà un riferimento alla pioggia il lettore penserà alla tristezza).
