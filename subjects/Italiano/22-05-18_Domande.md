# Domande finali programma di italiano

## Positivismo e Naturalismo

### 1. In quale contesto culturale nasce il Naturalismo?

Il Naturalismo nasce in Francia nella seconda metà del 1800 come applicazione del pensiero del positivismo nel quale si cerca di descrivere la realtà psicologica e sociale con gli stessi metodi usati nelle scienze naturali. \
Il precursore di questo movimento è Honorè de Balzac, nei suoi testi infatti si analizza scientificamente la realtà.

Dal punto di vista sociale questo periodo è caratterizzato da:
- Il progresso tecnologico e scientifico, che porta poi all'industrializzazione.
- L'ascesa della borghesia liberale, cioè le persone di classe media che impongono i miti del denaro e del profitto.
- L'urbanesimo, che porta all'aumento del proletariato, cioè il trasfermiento di persone dalle campagne alle città per lavorare.

### 2. Quale idea ha il Positivismo del metodo scientifico?

Questo movimento celebra la scienza come strumento fondamentale di progresso e conoscenza, infatti afferma che la scienza può risolvere tutti i problemi dell'uomo. \
Al suo interno si distiguono:

- Il positivismo sociale di Auguste Comte per cui scriverà un libro dove sostiene che:
  - La scienza è l'unica forma di conoscenza possibile.
  - Tutti i fenomeni sono in relazione tra loro (principio di causa ed effetto).
  - L'unico metodo valido per l'indagine è quello sperimentale.
- La teoria dell'evoluzione di Charles Darwin in cui sostiene che l'esistenza delle specie è caratterizzata da una continua lotta per la sopravvivenza, dove sopravvivono solo le specie più forti.

### 3. Chi fu il maggior teorizzatore del Naturalismo?

Il maggior teorizzatore del Naturalismo è Émile Zola, il quale espone i principi del naturalismo nel suo saggio "Il romanzo sperimentale":
- Scientificità: la scienza sperimentale viene usata per la scrittura dei romanzi, per cui i fatti devono essere analizzati.
Questo cambiò il modo di descrivere l'uomo. Infatti non è più studiato l'uomo in astratto, ma l'uomo naturale influenzato dall'ambiente.
- Impersonalità: lo scrittore dev'essere oggettivo, e non deve intervenire personalmente.
- Funzione sociale: ha come scopo il miglioramento della società denunciandone i mali.

### 4. Differenze tra Naturalismo e Verismo

Il Verismo è una variante italiana del Naturalismo francese. \
Similitudini:
- Stesso interesse nel rapporto tra uomo e ambiente.
- Tecnica dell'impersonalità.
- Utilizzo di gerghi e dialetti.

Differenze nel verismo:
- Ha una visione pessimistica di ciò che è reale.
- Solo una nicchia di persone era interessata ai libri e quindi non c'è dibattito sociale.
- I protagonisti erano contadini e pescatori (classi povere).
- Gli scrittori erano tutti del meridione, per cui il verismo aveva un carattere regionale e non nazionale.

## Verga

### 1. Quanti e quali periodi si possono riconoscere in Verga?

La vita di verga può essere divisa in 3 periodi:
1. Temi patriottici e Romanticismo
2. Adesione al Verismo
3. Raccolte di novelle

### 2. Le opere maggiori di Verga

Le opere maggiori sono presenti nella raccolta: **"Il ciclo dei vinti"** e sono: "I Malavoglia" e "Mastro-don Gesualdo" dove si può notare una forte presenza
dell'ideale dell'ostrica.

### 3. Chi sono i protagonisti delle opere di Verga?

I protagonisti delle opere di verga comprendono uomini di umili origini sociali come contadini e pastori.

### 4. Quale visione ha Verga della vita e del progresso?

Verga in contrasto con il positivismo nega che il progresso significhi serenità in quanto l'uomo è sempre alla ricerca di ambizioni sempre più elevate, le quali lo logorano giorno dopo giorno.

## Decadentismo

### 1. Il contesto storico del Decadentismo

A partire dal 1860 in Europa cominciarono a manifestarsi delle tendenze culturali che rifiutavano la fiducia nella scienza del positivismo e del Naturalismo. Inoltre queste nuove tendeze avevano in comune la critica verso i borghesi, ritenere l'artista superiore all'uomo tradizionale e il disinteresse delle questioni politiche e sociali. \
Queste tendenze rientrano nella categoria del Decadentismo e le più importanti sono il Simbolismo e l'Estetismo. \
I più grandi esponenti decadentisti sono Nietzsche e Bergsong.

### 2. Quando e perchè entra in crisi il Positivismo?

Il positivismo entra in crisi alla fine del 1800 a causa della Grande Depressione del 1873 (che dura fino al 1895) in cui si visse una crisi economica e industriale che porta un grande disagio nelle persone e dove la borghesia stava sempre più prendendo potere. Vista la situazione gli intellettuali iniziano a distaccarsi andando contro a queste convenzioni sociali. \
Con questa crisi il pubblico capì che la scienza tanto sostenuta dai positivisti non era in grado di risolvere tutti i problemi dell'uomo, la gente perse così fiducia in questo movimento.

### 3. Il decadentismo rappresenta un momento di decadenza artistica?

No, il decadentismo rappresenta un periodo di decadenza della società. Questo termine fu utilizzato per la prima volta dal poeta francese Verlaine che lo usava per indicare la situazione sociale di quel momento ma anche per indicare la nuova generazione di poeti che si opponeva alla borghesia e per la loro diversità nella produzione poetica.

### 4. Qual è secondo il decadentismo l'unica forma di conoscienza possibile?

Nel decadentismo l'unica forma di conoscenza è l'arte. Infatti alcuni poeti decadentisti come Bergson e i poeti maledetti dicono che il poeta ha il ruolo di veggente e che solo grazie alla poesia e all'intuizione si possono scoprire i misteri della vita e della natura.

### 5. L'arte (del decadentismo) ha fini morali o sociali?

No, il decadentismo non ha fini morali o sociali, vengono infatti svalutate tutte le convenzioni che le persone normali ritengono importanti come la scienza, la famiglia, la morale e la religione. \
Nietzsche crea proprio il termine di "Superuomo" che rappresenta colui che riesce ad abbattere tutte le regole della morale comune.

## D'Annunzio

### 1. Principali opere in prosa di D'Annunzio

Le principali opere in prosa sono: "Il piacere" (1889), "L'innocente" (1892), "Il fuoco" (1900), "Forse che sì forse che no" (1910).

### 2. Principali opere in versi di D'Annunzio

Le principali opere in versi (poesie) sono: "Primo vere" (1879), "Poema paradisiaco" (1893) e i quattro libri ("Maia", "Elettra", "Alcyone", "Merope") delle "Laudi" (1903-1912).

### 3. La poetica d'annunziana

D'Annunzio appartiene alla corrente dell'Estetismo in cui mette in pratica il concetto di vivere una vita inimitabile piena di sfizi e ricchezze e in cui si sente superiore a tutti. \
D'Annunzio deriva il concetto di superuomo di Nietzsche in cui l'uomo è aggressivo, violento ed esteta (ama la bellezza) che lo rendono superiore rispetto agli altri (colui che è in grado di migliorare il mondo). \
Utilizza molto spesso quello che si definisce panismo d'annunziano.

### 4. Cosa si intende per Panismo?

Per Panismo si intende un aspetto molto presente nella poetica di d'Annunzio in cui l’uomo è in grado di fondersi con la natura. Questo termine deriva dal nome del dio greco Pan (dio dei boschi).

### 5. La fase notturna

L'ultima opera è chiamata "Notturno" e denomina l'ultimo periodo della poetica di D'annunzio in cui le sue liriche sono più intime e biografiche.

## Ungaretti

### 1. Opere principali di Ungaretti

Le opere principali sono comprese in 3 raccolte: **"L'allegria"** che comprende i brani "In memoria", "Veglia" e fratelli,
**"Sentimento del tempo"** in cui è presente il brano "La madre" e la raccolta **"Il dolore"** nella quale è presente il brano "Non gridate più".

### 2. Temi fondamentali

Nella sua poesia i temi principali sono:
- La guerra.
- La memoria.
- L'allegria.
- La solidarietà tra umani.
- Il dolore.

### 3. Innovazioni apportate da Ungaretti alla poesia

Nelle tre fasi di vita di Ungaretti (guerra al fronte, conversione al cattolicesimo ed il dolore per la perdita di suo figlio)
c'è un'aspetto costante nel suo modo di scrivere, ovvero la ricerca della potenzialità espressiva della parola.
### 4. Lessico, sintassi, metrica e linguaggio

Il suo stile è caratterizzato dalla brevità dei versi, versi liberi (che non rispettano rime o schemi), analogie (figure retoriche usate come comparazione),
linguaggio semplice, parole simboliche, abolizione della punteggiatura e la rivoluzione dell'ordine sintattico delle frasi.


## Montale

### 1. Opere principali di Montale

Le opere principali di Montale sono "Ossi di seppia", "Le occasioni", "La bufera e altro" e "Satura" infine ci sono anche le sue ultime poesie di carattere satirico.

### 2. Tematiche presenti nella sua poesia

I temi fondamentali che affronta montale nelle sue opere sono: 
- **Il male di vivere**, in cui è convinto che la vita è colma di male e negatività e lui vuole descriverla nelle sue opere.
- Raccontare il paesaggio.
- La guerra.
- Critica alla società di massa.
- Casi di cronaca.

### 3. Linguaggio e lessico

Montale utilizza un linguaggio scarno, duro e che contiene solo l'essenziale. \
Rifiuta la poetica che andava di moda (quella di D'Annunzio), preferendo un linguaggio più comune, talvolta anche dialettale. \
Utilizza la tecnica del **Correlativo oggettivo**, cioè utilizza degli oggetti per suscitare delle emozioni nel lettore. \
Nella sua ultima fase utilizza un tono più comico. \
Montale nonstante rappresenti la realtà quotidiana non appartiene prettamente alla corrente del Realismo: lui utilizza si degli oggetti quotidiani ma per rappresentare altro (emozioni, idee, ricordi), legando così il Realismo (prosa, espressione senza schemi metrici. L'opposto della poesia) al simbolismo (poesia).

### 4. Ossi di seppia (raccolta di poesie)

Ossi di seppia è un'opera del 1925, prende questo titolo perchè deriva dal paragone fra gli ossi di seppia che vengono levigati dalle onde del mare e il poeta che leviga le sue poesie fino a ridurle all'osso. Infatti le sue poesie in questa raccolta sono scarne e ridotte all'essenziale. \
L'opera è ambientata in Liguria e le poesie in questa raccolta devono rappresentare la realtà che, secondo Montale, è la negatività del mondo che sembra essere irrecuperabile. \
Alcune poesia presenti in questa opera sono "I limoni", "Meriggiare pallido e assorto" e "Spesso il male di vivere ho incontrato".

## Ermetismo

### 1. Cosa significa ermetismo?

Il termine Ermetismo fu utilizzato la prima volta dal critico Francesco Flora nel 1936 in un suo saggio letterario, definendolo come un insieme di esperienze poetiche caratterizzate dall'oscurità, cioè che erano difficili da comprendere e interpretare rispetto alle poesie del 1800/inizio 1900. \
Venne usato questo termine in riferimento a Ermes, dio greco delle scienze occulte e misteriose.

### 2. Quale periodo storico indica?

Questo movimento influenza la poesia degli anni 30. Francesco Flora raggruppava nell'Ermetismo: la raccolta di Ungaretti "Il porto sepolto" e alcune poesie di Montale tra cui "Ossi di seppia". \
Tra gli autori più rappresentativi di questo movimento letterario italiano troviamo: Salvatore Quasimodo, Mario Luzi e Alfonso Gatto.

### 3. Quali sono le sue caratteristiche?

Il centro geografico dove si diffuse l'Ermetismo fu Firenze. \
L'Ermetismo per alcuni versi può rappresentare una estensione del Decadentismo, perchè la situazione italiana si era aggravata ancora di più dopo la prima guerra mondiale e dalla successiva dittatura fascista. Infatti i temi preponderanti sono l'interpretazione del dolore e della solitudine dell'uomo, la crisi della società e dei valori fondamentali. Questi temi vengono trattati molti più profondamente rispetto al Decadentismo. \
Caratteristica importante dell'Ermetismo è il fatto che la poesia è esclusivamente lirica, cioè che mancano i toni umoristici e satirici, i temi civili, la politica che fino a inizio 1900 erano i temi principli. \
Inoltre la poesia è estremamente breve, rappresenta infatti un momento improvviso che vive il poeta, rendendo così la poesia all'essenziale e di difficile comprensione.

## Pirandello

### 1. Opere di narrativa di Pirandello

Tra le opere di narrativa più conosciute di Pirandello troviamo sia delle novelle come "novelle per un anno" e "una giornata", ma anche dei romanzi come "L'esclusa", "Il fu Mattia Pascal" e "Uno, nessuno e centomila".

### 2. Opere di teatro di Pirandello

La produzione teatrale di pirandello conta circa 40 drammi, raggruppati nella raccolta "Maschere nude". \
Le sue opere teatrali portano molta rivoluzione: proponeva drammi borghesi realistici, i personaggi avevano una personalità problematica e viene molto utilizzato lo strumento dell'umorismo.

### 3. Che idea ha Pirandello della realtà

Secondo Pirandello non esite una realtà comune per tutti. Lui la definisce "relativismo conoscitivo" e intende che non esiste una verità oggettiva e valida per tutti, per cui la realtà è un punto di vista che dipende dalla persona che osserva. \
Per dare questa definizione Pirandello si ispirò dalla situazione di sua moglie: la moglie, che aveva una malattia mentale, non vedeva la realtà come la vedeva lui.

### 4. Cosa significa il titolo "Uno, Nessuno e Centomila"?

"Uno, nessuno e centomila", romanzo scritto nel 1926 racconta la storia di Vitangelo Moscarda che un giorno entra in crisi quando la moglie gli fa notare che il suo naso è storto, da questo fatto nascono delle sue considerazioni che lo portano a pensare che gli altri lo vedono in modo diverso da come lui vede se stesso. \
Dice infatti che lui è **uno** per il modo in cui si vede, le immagini che gli altri hanno di lui sono **centomila** e dato che non è possibile dare un'identità univoca è anche **nessuno** (da questo deriva il nome dell'opera). \
Infine, dopo una lunga serie di vicende il protagonista finisce per vivere da solo diventando un "nessuno".

### 5. Differenza tra comico e umoristico

Pirandello scrisse un saggio nel 1908 chiamato "L'umorismo" in cui fa una differenza tra comicità e umorismo per poter capire la sua poetica: \
con comicità intende un fatto che è contrario a come ce lo aspettiamo e che ci porta alla risata, mentre definisce umorismo come una riflessione in cui vengono svelate delle realtà dolorose che si nascondono dietro al fatto comico. \
Inoltre chiama comicità come "avvertimento del contrario" e l'umorismo lo definisce "sentimento del contrario".


### 6. Da cosa deriva l'incomunicabilità?

L'incomunicabilità, cioè il racchiudersi in se stesso e isolarsi dagli altri deriva da:
- Quelle che lui definisce trappole sociali, come la famiglia e il lavoro.
- Dal suo **concetto di maschera**, per cui ogni uomo per avere un ruolo nella società deve indossare una maschera e quindi interpretare un ruolo, solo attraverso la follia è possibile togliere questa maschera.
- Infine dal fatto che ognuno vede in mondo secondo il proprio punto di vista.

### 7. Che tipo di lingua usa?

Pirandello utilizza un linguaggio privo di retorica favorendo una lingua comprensibile e non ricercata (infatti molte sue opere vennero tradotte all'estero).
Delle volte sono presenti dei termini dialettali, stranieri o derivati da un linguaggio più tecnico.

## Svevo

### 1. Opere principali di Svevo

Le opere principali di svevo sono: "Una vita", "Senilità" e "La coscienza di Zeno". Le prime due inizialmente sono state ignorata dalla critica mentre la seconda ottiene subito un discreto successo.

### 2. Di cosa parla la coscienza di Zeno?

"La coscienza di Zeno", è un romanzo in cui il personaggio principale, Zeno Cosini che, con l'obiettivo di smettere di fumare, si rivolge ad uno psicanalista (Dottor S.) il quale chiede a Zeno di scrivere un diario con tutti i fatti più essenziali della sua vita, con lo scopo di analizzarsi e vincere le proprie fissazioni. \
Tutto il romanzo si basa su una lunga analisi introspettiva di Zeno, in cui vengono raccontati tutti i fatti che gli sono accaduti come lui ricorda (la prima sigaretta, i rapporti instabili con il padre e il suo matrimonio).

### 3. Chi sono i personaggi Sveviani?

I personaggi di Svevo sono degli inetti cioè delle persone perennemente indecise e che non sanno cogliere le occasioni della vita o prendere delle decisioni importanti. \
I suoi personaggi rappresentano anche la società in cui vive l'autore, cioè la crisi del positivismo (il decadentismo).

### 4. Che cosa indaga Svevo nelle sue opere?

Italo Svevo dà maggiore spazio allo studio dei personaggi piuttosto che alla descrizione di fatti o ambienti. \
Svevo racconta i suoi personaggi facendo delle analisi psicologiche, rappresentando tutte le loro contraddizioni interiori.

### 5. Che tipo di linguaggio usa?

Svevo utilizza un linguaggio molto immediato che sembra quasi parlato che serve a rappresentare le riflessioni dei personaggi.

### 6. In cosa consiste l'originalità dell'arte Sveviana?

L’originalità di Svevo deriva principalmente dal fatto che egli fa dell’inetto il punto di vista sulla realtà e sul mondo. Quindi i suoi personaggi rappresentano la società in cui vive il poeta.

### 7. Perchè si può dire che con Svevo si infrange la struttura tradizionale del romanzo?

"La coscienza di Zeno" viene definita come il primo romanzo moderno della letteratura italiana. Questo perchè Svevo utilizza delle nuove tecniche narrative che non appartengono al romanzo tradizionale, come l'analisi psicologica dei personaggi, utilizzo di passaggi tra passato e presente (flashback) e il narratore non è più onnisciente.

## Futurismo

### 1. Genesi, componenti culturali e significato politico

Il futurismo fu un movimento di avanguardia fondato da Marinetti a Parigi nel 1909 dopo la pubblicazione di un manivesto all'interno di un giornale Francese. \
I futuristi derivano questo nome al fatto che videro nelle macchine, nella modernità e nella tecnologia il futuro del mondo e il disprezzo di tutto quello che apparteneva al passato, come la borghesia. \
Essi erano favorevoli alla guerra (e al Fascismo) in quanto ritenevano che poteva portare un progresso nella società; \
Rifiutavano anche la razionalità preferendo l'intuito.

Secondo i poeti futurisi bisognava distruggere la sintassi, abolendo l'avverbio e la punteggiatura, e usando i verbi all'infinito. \
Quindi non si ha più una scrittura letta da sinistra verso destra con una riga sotto l'altra, ma le parole vengono sparse per il foglio. Le parole, quindi, non serve più che abbiano un senso o che siano collegate tra loro.

Gli esponenti letterari più importanti sono: Marinetti e Palazzeschi, per quanto riguarda la Francia il massimo esponente era Apollinaire. \
I testi più conosciuti sono "Piove" di Apollinaire, "Aggressività, Audacia e Dinamismo" di Marinetti e "E lasciatemi divertire" di Palazzeschi.

## Quasimodo

### 1. Opere, tematiche e stile

Nacque nel 1901 e nella sua vita è possible individuare due principali periodi di importanza: \
Quello tra il 1930 con la pubblicazione di "Acque e terre" e il 1942 con la pubblicazione di "Ed è subito sera" e il periodo dopo la seconda guerra mondiale con poesie come "Alle fronde dei salici". \
In questi due periodi Quasimodo cambia radicalmente linguaggio, stile e tematiche: \
- Nel primo periodo le sue poesie sono più autobiografiche, parla del suo rapporto con Dio e la natura, sempre con un sentimento di nostalgia, tristezza e solitudine. In questo periodo Quasimodo è pienamente ermetico.
- Nel secondo periodo decide di dedicarsi più a tematiche sociali e storiche. Proprio perchè ritiene che la seconda guerra mondiale sia stata una tragedia cerca di impegnarsi nelle sue poesie per recuperare le buone tradizioni dell'uomo, utilizzando una poetica più vicina a quella del 1800 allontanandosi così dalla corrente ermetica.

## Pavese

### 1. Le opere

le opere più famose di Pavese sono: \
**Lavorare stanca**, una raccolta di poesie che raccontano brevi storie in cui i personaggi sembrano quasi rappresentare la vita del poeta. I temi predominanti sono la solitudine, l'amore e le delusioni in amore, il nome deriva proprio dal fatto che ritiene che la vita senza contatti umani e relazioni d'amore sia un lavoro che stanca.

**Verrà la morte e avrà i tuoi occhi** (che da il nome anche alla sua raccolta pubblicata dopo la sua morte) è l'ultima poesia di Pavese in cui la sua delusione in amore gli provoca una solitudine disperata che lo porta poi al suicidio. Lo sguardo della donna che non ha ricambiato l'amore con il poeta viene paragonato alla morte.

### 2. Il pensiero

Cesare Pavese era contrario all'Ermetismo e quindi alla difficoltà di comprendere le poesie, preferendo una poesia semplice e chiara. Si tratta infatti di un poeta appartenente al Neorealismo.
 
La poetica di pavese è composta da due tendenze: **Il Naturalismo e il mito-simbolo**.
- Per Naturalismo si intende che nelle sue opere è presente una oggettiva rappresentazione della realtà (tipico del Neorealismo di quel tempo).
- Per mito-simbolo si intende la capacità delle sue poesie di rievocare dei ricordi nel lettore, chiamata **trasfigurazione della realtà**. 

Pavese differenzia anche i concetti di **mito e poesia**:
- Per miti si intendono i momenti che viviamo nostra infanzia che si fissano nella memoria, diventando appunto dei miti perchè non possiamo dimenticarli.
- La poesia è quella cosa che ti permette di rivivere i miti vissuti durante l'infanzia.

In Pavese sono presenti una serie di contrasti che caratterizzane le sue opere:
- Vorrebbe vivere in campagna ma al tempo stesso è attirato dalla città.
- Vorrebbe rivivere la propria infanzia però si ritrova ad essere adulto.
- Aspira ad un amore vero ma non è mai riuscito a trovare una donna vera.
